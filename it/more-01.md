---
layout: "lesson"
lang: "it"
title: "Un po' di più su: Che cos'è LaTeX e come funziona"
description: "Questa lezione fornisce ulteriori informazioni sulla storia di LaTeX e sugli altri formati disponibili."
toc-anchor-text: "Un po' di più su: Che cos'è LaTeX e come funziona"
---

La parola ‘LaTeX’ è composta di due parti: 
‘La’ e ‘TeX’.
Di seguito ne descriveremo brevemente l'origine.

TeX è stato originariamente inventato da Donald Knuth, 
professore all'Università di Stanford, California, USA. 
Knuth è molto conosciuto per una serie di libri intitolata 
*The Art of Computer Programming* (nota agli addetti ai
lavori come _TAOCP_). 
Nel 1973, anno in cui doveva essere realizzata una nuova 
edizione dei libri, l'industria della composizione 
tipografica è passata dalla composizione tradizionale 
con i caratteri di piombo alla fotocomposizione. 
A Donald Knuth non piaceva la qualità della stampa con il
nuovo sistema, e decise perciò di implementare un suo 
proprio sistema di composizione.

Lo sviluppo di TeX è incominciato nel maggio del 1977.

La versione originale di TeX era piuttosto complicata da 
adoperare, tanto che lo stesso Donald Knuth usava svariate 
macro per scrivere i propri libri. 
Anche Leslie Lamport, che oggi lavora per Microsoft, ha 
sviluppato una serie di macro che semplificano l'uso di TeX, 
e l'ha chiamata _LaTeX_, La(mport)TeX.

Oggi LaTeX è la strada più comune per ingeragire con TeX.
Un'alternativa a LaTeX è [ConTeXt](https://www.contextgarden.net/).
